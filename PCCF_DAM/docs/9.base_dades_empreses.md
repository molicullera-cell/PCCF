
# 9. Base de dades d'empreses o organismes equiparats que col·laboren amb el PCCF i  criteris d'assignació de l'alumnat

<!-- 
És recomanable que els centres disposen, en la mesura que siga possible, d'una base de  dades  que  recopile  una  llista  d'empreses  o  organismes  equiparats  que  hagen 
col·laborat en el cicle formatiu amb anterioritat. Esta ferramenta permetrà registrar, al llarg del temps, les empreses que han acollit alumnat amb bons resultats.

A més, seria convenient incloure informació sobre els RA que els estudiants han treballat 
en cada una d'estes empreses. Esta informació serà especialment útil per a ajustar els 
programes  formatius  individuals  de  cada  alumne  o  alumna.  La  base  de  dades  pot 
integrar-se dins del PCCF, afegir-se com a annexos o gestionar-se mitjançant el sistema 
que l'equip docent considere més adequat.

-->

La plataforma Sao per a la gestió de l'anterior FCT, Dual i l'actual FEE disposa d'una base de dades de les empreses amb què treballem cada any.

No obstant això, l'equip educatiu acorda mantindre un registre digital de les empreses que col·laboren amb el departament. Aquest registre podrà mantindre's bé en format llibre de full de càlcul o fent ús de la plataforma web que gestione la borsa de treball del centre.

El tutor de cada grup, junt amb el coordinador de la formació en empresa, seran els responsables d'actualitzar l'historial de col·laboració amb les empreses i de l'avaluació de la relació segons l'alumnat que haja tingut relació amb estes. L'actualització es realitzarà en període immediatament posterior a la finalització del període lectiu.

A més, es promourà entre les empreses la col·laboració en l'elaboració de projectes i en la contínua revisió dels programes formatius. També es promourà una xarxa de mentors per tal d'assessorar l'alumnat en iniciatives pròpies d'empreneduria.

Per altra banda, els **criteris d'assignació d'empreses a l'alumnat** seran:

* Adequació al perfil professional del cicle
* Competències i característiques de l'alumnat
* Ubicació geogràfica
* Capacitat de tutorització de l'empresa
* Igualtat d'oportunitats
* Valoració de l'historial de col·laboració amb l'empresa
* Temporalització i disponibilitat

És important destacar que, tal i com s'ha comentat al principi, el teixit empresarial de la zona està format majoritàriament per xicotetes i mitjanes empreses. A més, les empreses més grans, estan focalitzades en sectors més específics de les TIC. En aquest context, és complex trobar empreses que abasten de manera global tots els RAs i tinguen capacitat per a tot l'alumnat. Per aquest motiu, i per facilitar l'organització, es treballaran els RAs de manera conjunta tant a l'empresa com al centre.

